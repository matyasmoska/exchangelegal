  
{
    "questions": [
      
              {
            "question": "Co je to minifond?",
            "answer": "Jedná se o zařízení a zároveň jednoduchý způsob správy majetku investorů, který, oproti klasickým investičním fondům, nepodléhá regulaci a dozoru České národní banky (ČNB), jako jiné investiční fondy, a je pouze u ČNB registrován. Oproti klasickým investičním fondům se alternativní fond (minfond) vyznačuje nízkými požadavky na administraci, jednoduchostí založení a rychlostí při procesu registrace u ČNB."
        },
      
                    {
            "question": "Existuje nějaký poplatek za zápis fondu u České národní banky?",
            "answer": "Pokud je žadatelem český subjekt, zápis fondu do evidence České národní banky (registrace) aktuálně zpoplatněn není. U zahraničních subjektů je zápis zpoplatněn částkou 10 000 Kč (sazebník zákona č. 634/2004 Sb., o správních poplatcích, ve znění pozdějších předpisů, položka 65, odst. 9, písm. u). Roční obnovovací poplatek pro zahraniční fondy činí rovněž 10 000 Kč (položka č. 66 bod 10. sazebníku správních poplatků zákona č. 634/2004 Sb.)."
        },
      
                          {
            "question": "Kolik finančních prostředků mohou minifondy spravovat?",
            "answer": "Minifondy nesmí spravovat majetek přesahující 500 000 000 euro (pět set milionů eur) anebo 100 000 000 euro (sto milionů eur), jestliže minifond užívá k obhospodařování majetku pákový efekt."
        },
      
      
                                {
            "question": "Jak probíhá řízení o zápisu minifondu u ČNB?",
            "answer": "Řízení je zahajováno na návrh budoucího minifondu. Návrh se podává výhradně v elektronické podobě v českém jazyce, lze jej podat i na základě plné moci. Zápisem dochází ze strany ČNB k evidenci minifondu; nejedná se o povolovací řízení, jehož výsledkem je udělení licence."
        },
      
     
      
                                {
            "question": "Jak dlouho trvá než ČNB minifond zaregistruje?",
            "answer": "Jestliže žádost obsahuje veškeré požadované informace a splňuje požadavky, ČNB zapíše alternativní fond do seznamu do pěti pracovních dnů ode dne, kdy jí byla žádost doručena. Naše aktuálně nejrychlejší registrace do seznamu ČNB čítala 2 dny od podání žádosti."
        },
      
    
        {
            "question": "Zjistili jsme, že minifond je povinnou osobou dle AML zákona. Musíme vypracovat písemná pravidla (systém vnitřních zásad a hodnocení rizik) pro AML/CFT prevenci? A v jaké lhůtě?",
            "answer": "Všechny povinné osoby (tj. i minifondy) musí mít zavedené vnitřní strategie a postupy k předcházení rizika, že budou v rámci obchodu nebo obchodního vztahu zneužity k praní špinavých peněz nebo financování terorismu. Za určitých podmínek musí být tyto strategie zpracovány i písemně (a pokud je taková povinnost stanovena, musí být splněna do 60 dnů od vzniku statusu povinné osoby). Všechny povinné osoby však musí tyto postupy mít zavedeny a dodržovat je, což také musí být schopné prokázat při případné kontrole ze strany FAÚ (jinak hrozí citelná pokuta nebo i zákaz činnosti). Proto většina minifondů postupuje tak, že tato pravidla a postupy (systém vnitřních zásad a hodnocení rizik) zpracuje v písemné podobě formou vnitřního předpisu, i když patří k těm, jimž zákon takovou povinnost právě neukládá. Za splnění určitých podmínek AML zákon ovšem požaduje, aby byl systém vnitřních zásad a hodnocení rizik nejen zpracován písemně, ale také odeslán datovou schránkou ČNB."
        },
        {
            "question": "AML povinnosti jsme bohužel zanedbali, nicméně chceme to co nejdříve napravit. Hrozí nám nějaká sankce nebo pokuta?",
            "answer": "V této situaci Vám důrazně doporučujeme urychleně pořídit systém vnitřních zásad a hodnocení rizik a vyškolit zaměstnance ohledně AML povinností a začít je uplatňovat v praxi. Dozorové orgány obvykle takové kroky k nápravě vítají, nicméně nelze vyloučit, že Vám v případě kontroly bude uložena pokuta za opožděné splnění AML povinností. Obecně ale platí, že na opožděné splnění AML povinností je pohlíženo mírněji než na jejich úplné zanedbání."
        }

    ]
}
