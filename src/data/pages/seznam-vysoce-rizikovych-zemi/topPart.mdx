## **Co znamená vysoce riziková třetí země?**

Za vysoce rizikovou třetí zemi je třeba považovat takovou jurisdikci, která neplněním či nedostatečným plněním opatření v boji proti legalizaci výnosů z trestné činnosti a financování terorismu představuje významnou hrozbu pro mezinárodní finanční systém.

Dle ustanovení § 9 odst. 1 písm. a) bod 3 AML zákona se pak vysoce rizikovou třetí zemi rozumí země, kterou na základě přímo použitelného předpisu Evropské unie nebo z jiného důvodu je třeba považovat za vysoce rizikovou.

Přímo použitelným předpisem Evropské unie je v daném případě nařízení Komise v přenesené pravomoci (EU) 2016/1675 ze dne 14. července 2016, kterým se směrnice (EU) 2015/849 Evropského parlamentu a Rady doplňuje o identifikaci vysoce rizikových třetích zemí se strategickými nedostatky, zahrnující státy, které dle názoru Evropské komise představují významné riziko pro finanční systém unie. Jiným důvodem, a současně tím stěžejním, je dle FAÚ seznam vysoce rizikových třetích zemí sestavený Finančním akčním výborem (Financial Action Task Force, FATF).

## **Seznamy vysoce rizikových třetích zemí**

Primárními zdroji detekce vysoce rizikových třetích zemí jsou:

## **1. Seznamy FATF**

V rámci seznamu FATF byly vytvořeny dvě skupiny těchto vysoce rizikových třetích zemí.

Seznam FATF tzv. black list („High-Risk Jurisdictions subject to a Call for Action“), na kterém jsou všechny země, které mají významné strategické nedostatky v oblasti AML/CFT. Vůči těmto zemím vyzývá FATF své členy a ostatní státy, aby přijaly zpřísňující AML/CFT opatření a v nejzávažnějších případech přijaly i protiopatření na ochranu mezinárodního finančního systému.

Seznam FATF tzv. grey list („Jurisdictions under Increased Monitoring“). Tento seznam obsahuje seznam zemí, které jsou v zesíleném procesu monitorování ze strany FATF, a v úzké spolupráci s touto institucí se snaží o co nejrychlejší nápravu strategických AML/CFT nedostatků.

## **2. Seznam Evropské komise**

Evropská unie výše uvedený seznam FATF do značné míry překlápí do svého seznamu. Seznam vysoce rizikových třetích zemí Evropské komise včetně politiky a postupů ve vztahu k těmto zemím je k nalezení zde. Seznam Evropské komise je také publikován v příloze výše uvedeného Nařízení Komise v přenesené pravomoci (EU) 2016/1675.

## **Souhrnný seznam FATF a Evropské komise:**

Oba seznamy (FATF a EU) jsou pro povinné osoby při plnění jejich AML povinností závazné. Všechny povinné osoby z finančního i nefinančního sektoru jsou povinny uplatňovat zesílená AML/CFT opatření, pokud jejich klient pochází z vysoce rizikové třetí země nebo má na ní vazby. Obdobná opatření se uplatní u transakcí a obchodů realizovaných s těmito vysoce rizikovými třetími zeměmi.

### **Aktuální seznam vysoce rizikových zemí EU a FATF platný od 21. 10. 2021**

![image](https://user-images.githubusercontent.com/78909867/158052698-8d553b07-e77e-456a-bc4f-720e10be616a.png)
						
Vysvětlivky:								
EU - seznam zemí obsažený v příloze Nařízení (EU) 2016/1675, kterým se směrnice (EU) 2015/849 doplňuje o identifikaci vysoce rizikových třetích zemí se strategickými nedostatky								
FATF - seznam vysoce rizikových a dalších sledovaných jurisdikcí Finančního akčního výboru 

![image](https://user-images.githubusercontent.com/78909867/158052723-a10cdc9b-fa93-4574-8fef-1e63038dbfef.png)

### **Seznam vysoce rizikových zemí EU a FATF k 25. 6. 2021**

![image](https://user-images.githubusercontent.com/78909867/158052225-3d87bcd6-7731-403d-9122-226af6ab800c.png)

### **Seznam vysoce rizikových zemí EU a FATF k 1. 3. 2021**

![image](https://user-images.githubusercontent.com/78909867/158052388-bef444f3-33b4-40ba-87f7-7ddd6d65e9da.png)

### **Seznam vysoce rizikových zemí EU a FATF k 23. 10. 2020**

![image](https://user-images.githubusercontent.com/78909867/158052412-4089dafd-27a9-4fa7-b573-1464c27e1eb6.png)

### **Seznam vysoce rizikových zemí EU a FATF k 21. 2. 2020**

![image](https://user-images.githubusercontent.com/78909867/158052428-35209470-cf64-4c95-8c52-0f3cbd05bff6.png)

### **Seznam vysoce rizikových zemí EU a FATF k 18. 10. 2019**

![image](https://user-images.githubusercontent.com/78909867/158052446-7507cdeb-3147-43b8-9d32-030de311f93d.png)

### **Seznam vysoce rizikových zemí EU a FATF k 21. 6. 2019**

![image](https://user-images.githubusercontent.com/78909867/158052467-202b81fa-8339-416b-a82e-d55b413a6096.png)

### **Seznam vysoce rizikových zemí EU a FATF k 15. 3. 2019**

![image](https://user-images.githubusercontent.com/78909867/158052487-ea7a97c4-2ae5-4bf7-877a-82313635c045.png)

### **Seznam vysoce rizikových zemí EU a FATF k 5. 11. 2018**

![image](https://user-images.githubusercontent.com/78909867/158052504-e1cd095b-709b-48ac-97f2-18745eceeb75.png)



Další archivní seznamy rizikových zemí podle EU a FATF naleznete na <a href="https://archiv.financnianalytickyurad.cz/mezinarodni-sankce/archiv-seznamu-sankce-a-rizikove-zeme.html" target="_blank">archivních webových stránkách FAÚ</a>.
