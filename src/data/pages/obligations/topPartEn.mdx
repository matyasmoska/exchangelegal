
## **Co jsou AML povinnosti alternativních investičních fondů?**

Pozor, ode dne 1. 1. 2021 jsou alternativní fondy povinnou osobou dle AML zákona, tj. mají následující AML povinnosti:

- vypracování systému vnitřních zásad a jeho zaslání do 60 dnů České národní bance
- vypracování hodnocení rizik a jeho zaslání do 60 dnů České národní bance
- identifikace klienta
- kontrola klienta
- určení kontaktní a pověřené osoby, oznámení kontaktní osoby Finančnímu analytickému úřadu,
- provádění pravidelného AML školení

## **Při plnění AML povinností doporučujeme následující pořadí:**

1. pověření člena statutárního orgánu plněním AML povinností
2. vypracování systému vnitřních zásad
3. vypracování hodnocení rizik
4. určení kontaktní osoby a její nahlášení FAÚ
5. provedení AML školení
6. průběžné plnění dalších AML povinností (zejména identifikace a kontrola a další)


## **Lhůty pro splnění základních AML povinností**

| AML povinnost                               	| Lhůta pro její splnění                                               	| Sankce za nesplnění povinnosti 	|
|---------------------------------------------	|----------------------------------------------------------------------	|--------------------------------	|
| pověření člena statutárního orgánu          	| do 60 dnů                                                            	| až 1 000 000 Kč                	|
| vypracování systému vnitřních zásad         	| do 60 dnů                                                            	| až 1 000 000 Kč                	|
| vypracování hodnocení rizik                 	| do 60 dnů                                                            	| až 1 000 000 Kč                	|
| určení kontaktní osoby a její nahlášení FAÚ 	| do 60 dnů                                                            	| až 1 000 000 Kč                	|
| provedení AML školení spolupracujících osob  	| před zařazením na pracovní místo<br />(následně alespoň jednou ročně)	| až 5 000 000 Kč                	|


## **AML povinnosti (detailněji)**

- uskutečňovat identifikaci klienta dle systému vnitřních zásad a hodnocení rizik (to může být fyzická nebo právnická osoba nebo osoba zastoupená apod.)
- uskutečňovat kontrolu klienta dle systému vnitřních zásad a hodnocení rizik (tj. zjišťovat původ majetku a účel transakce, skutečného majitele právnické osoby apod.)
- ověřovat, zda se na klienta nevztahují mezinárodní sankce
- před provedením obchodu zjistit, zda je klient tzv. PEP (<a href="https://www.amlsolutions.cz/politicky-exponovana-osoba">politicky exponovaná osoba</a>)
- odmítnout uskutečnit obchod v zákonem stanovených případech
- uchovávat údaje v požadovaném rozsahu a po určitou dobu
- neustále vyhodnocovat, zda obchod nevykazuje znaky podezřelého obchodu
- v případě podezřelého obchodu provést odpovídající postup a podat OPO (oznámení o podezřelém obchodu) a další.
