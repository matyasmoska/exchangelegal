## **Povinnosti po založení minifondu**

Jakmile Česká národní banka zaregistruje Váš minifond do příslušné evidence, můžete začít provádět zamýšlenou činnost – spravovat majetek způsobem srovnatelným s obhospodařováním investičního fondu ve smyslu § 15 ZISIF.

**Registrací minifondu do seznamu ČNB to však nekončí, ba právě naopak, počíná Vám běžet lhůta k plnění dalších povinností. Které to jsou?**

1. **<a href="/aml-povinnosti">AML povinnosti</a>** – do 60 dnů od registrace do seznamu ČNB musíte vypracovat a zaslat České národní bance tzv. systém vnitřních zásad a hodnocení rizik (nemusíte jej však písemně vypracovat, jestliže v oblastech činnosti podléhajících působnosti AML zákona nezaměstnáváte další osoby ani pro vás nejsou další osoby činné jinak než v základním pracovněprávním vztahu.) Dále musíte nahlásit kontaktní osobu FAÚ, určit tzv. pověřenou osobu a provést AML školení spolupracujících osob a zaměstnanců.

2.  **<a href="/priprava-kid-dle-narizeni-priips">Dokument KID (Sdělení klíčových informací)</a>** – tímto dokumentem (maximálně 3 A4) musíte koncovým investorům poskytnout shrnující klíčové informace (tzv. KID) o konkrétním investičním produktu.

3.  **<a href="/reporting-cnb">Pravidelný reporting ČNB</a>** – jedná se o informační povinnost všech minifondů, hlásit určité konrétní informace České národní bance předepsaným způsobem o jejich investiční činnosti, a to každý rok vždy nejpozději do 31. 1.

4.  **<a href="/investicni-strategie">Aktualizace investiční smlouvy a investiční strategie</a>** – změnili jste Vaši investiční smlouvu či Vaši investiční strategii? Pozor, ačkoli nepodléháte dohledu ČNB, je třeba tyto změny České národní bance řádně oznamovat.

5. **<a href="/zalozeni-minifondu-na-klic">Povinnost uvádět, že minifond nepodléhá dohledu ČNB</a>** – skutečnost, že činnost Vašeho minifondu nepodléhá dohledu ČNB je nutno uvádět na všech obchodních listinách (smlouvy, objednávky) a dále na Vašich webových stránkách a v rámci obchodní komunikace.

6. **Povinnost při ukončení činnosti** – při ukončení činnosti musíte požádat o výmaz ze seznamu.

## **Kam dál?**

- <a href="https://www.15zisif.cz/co-je-to-minifond" target="_blank">Co je to minifond?</a>
- <a href="https://www.15zisif.cz/zalozeni-minifondu-na-klic" target="_blank">Založení minifondu na klíč</a>
- <a href="https://www.15zisif.cz/reporting-cnb" target="_blank">Reporting ČNB</a>
- <a href="https://www.15zisif.cz/aml-povinnosti" target="_blank">AML povinnosti</a>
- <a href="https://www.15zisif.cz/priprava-kid-dle-narizeni-priips" target="_blank">Příprava KID dle nařízení PRIIPs</a>
- <a href="https://www.15zisif.cz/investicni-smlouva" target="_blank">Investiční smlouva</a>
- <a href="https://www.15zisif.cz/investicni-strategie" target="_blank">Investiční strategie</a>
- <a href="https://www.15zisif.cz/aktuality" target="_blank">Aktuality</a>
