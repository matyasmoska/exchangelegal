## **Ověřování mezinárodních sankcí prostřednictvím AML solutions**


AML solutions na této stránce zdarma poskytuje povinným a dalším osobám nástroj, který umožňuje ověřovat, zda jsou vůči klientovi uplatňovány české národní nebo mezinárodní sankce.

Ověřování, zda jsou vůči zadané osobě uplatňovány národní či mezinárodní sankce, provádí softwarový nástroj tím, že vyhledá zadanou osobu protřednictvím tzv. API EU Sanctions Map v právně závazných sankčních seznamech, a dále v sankčním seznamu České republiky, tj. nařízení vlády k provedení zvláštních opatření k boji proti terorismu.

- aktuálně platný konsolidovaný seznam osob, skupin a entit, na které se vztahují sankce Evropské unie dle EU Sanctions Map,
- aktuálně platné nařízení vlády č. 210/2008 Sb., k provedení zvláštních opatření k boji proti terorismu, 

AML solutions tuto službu poskytuje zdarma a nenese žádnou odpovědnost za škody vzniklé použitím této služby nebo za její nefunkčnost.


**Povinnost ověřovat národní a mezinárodní sankce**

Povinnost ověřovat, zda Česká republika vůči klientovi uplatňuje mezinárodní sankce ukládá zejména ustanovení § 6, § 8 a § 9 AML zákona.Tato povinnost se vztahuje na všechny typy povinných osob a je nezbytné ji průkazně splnit.

- před uskutečněním každého obchodu (poskytnutím služby),
- před navázáním obchodního vztahu s klientem,
- v době trvání obchodního vztahu.

Povinnost ověřovat, zda Česká republika vůči klientovi uplatňuje národní sankce ukládá implicitně § 2 vlády č. 210/2008 Sb., k provedení zvláštních opatření k boji proti terorismu. Tato povinnost se vztahuje na všechny typy povinných osob a je nezbytné ji průkazně splnit.

Seznam fyzických osob a organizovaných skupin je uveden jakožto část I přílohy k nařízení vlády. Seznam organizovaných skupin je uveden v části II přílohy k tomuto nařízení.


**Vyhledávané osoby**

V sankčních seznamech je potřeba prověřit přítomnost klienta a kterékoli osoby (fyzické i právnické), které s ním souvisí, zejména:

- členy statutárního orgánu a dozorčího orgánu klienta
- osoby z vlastnické a řídící struktury klienta
- všechny skutečné majitele klienta
- osoby oprávněné jednat za klienta nebo v jeho prospěch
- osoby, které jsou protistranou obchodu, jsou-li známé.

**Výsledek hledání**

Pokud na základě zobrazených výsledků dospějete k závěru, že se na vašeho klienta vztahují mezinárodní sankce, je nezbytné tohoto klienta a jeho jednání oznámit FAÚ jako podezřelý obchod. Je nezbytné tak učinit i v případě, kdy k uskutečnění obchodu nedojde nebo klient o uskutečnění obchodu pouze jedná.

Dále je nezbytné prostudovat znění konkrétního sankčního opatření, jelikož jim může být vázáno vaše další jednání vůči klientovi (například budete nuceni majetek klienta zadržet).

**Frekvence aktualizace sankčních seznamů**

Služba AML solutions nepoužívá vlastní zdrojové soubory; dotazuje se na případné shody přímo ve zdrojových souborech prostřednictvím tzv. API rozhraní, zdrojové sankční seznamy jsou tedy aktualizované přímo ze strany Evropské unie a České republiky v případě národních sankcí.
