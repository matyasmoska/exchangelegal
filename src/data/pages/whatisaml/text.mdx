## **Co je to AML?**

**AML**

- je zkratka z anglického **„Anti Money Laundering“**,
- a používá se v souvislosti s opatřeními, které mají bránit legalizaci výnosů z trestné činnosti (tj. „praní špinavých peněz“) a financování terorismu (CFT - „Combating the Financing of Terrorism“).

V souvislosti s pojmem AML se často také uvádí i zkratka **KYC** ("Know Your Client"), která odkazuje na jednu ze základních AML povinností, tedy povinnost identifikovat klienta a získat informace nutné k posouzení, zda nejde o podezřelý obchod.

Tzv. AML opatření musí přijímat všechny osoby, které vykonávají určité činnosti vyjmenované AML zákonem (zákon č. 253/2008 Sb.).

Kromě úvěrových a finančních institucí jsou to také osoby, které poskytují služby související s virtuálními aktivy, právnické osoby, které spravují majetek investorů, obchodníci s použitým zbožím, provozovatelé hazardních her a další subjekty.

## **Příklady některých AML povinností:**

- vypracování systému vnitřních zásad
- vypracování hodnocení rizik
- identifikace klienta
- kontrola klienta
- zjišťování statusu politicky exponované osoby (tzv. PEP) u klientů
- určení kontaktní a pověřené osoby
- provádění pravidelného AML školení

Plnění <a href="https://www.amlsolutions.cz/aml-povinnosti">AML povinností</a> kontroluje u většiny povinných osob <a href="https://www.financnianalytickyurad.cz/">Finanční analytický úřad</a> (na úvěrové a finanční instituce dohlíží <a href="https://www.cnb.cz">Česká národní banka</a>) a za porušení povinností hrozí **citelné sankce**.

V některých případech vyžadují i banky nebo obchodníci, kteří sami plní AML povinnosti, důkaz o tom, že povinná osoba má řádně zpracovanou vnitřní dokumentaci stanovenou AML zákonem, a že postupuje v souladu s ním, jinak odmítají například zřídit či vést bankovní účet, nebo uskutečnit obchod.

**Pokud si nejste jisti, zda se na Vás vztahuje věcná působnost AML zákona a tedy i AML povinnosti, můžete Vaši činnost ověřit <a href="https://www.amlsolutions.cz/potrebuji-aml">zde</a> anebo nás můžete s tímto dotazem <a href="https://www.amlsolutions.cz/kontakty">kontaktovat</a>.**
