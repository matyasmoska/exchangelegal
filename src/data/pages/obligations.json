{
    "header": "AML povinnosti a sankce",
    "shortText": "",
    "topText": [
   
        "Všechny povinné osoby musí dle AML zákona plnit následující AML povinnosti:",

"– uskutečňovat identifikaci klienta (to může být fyzická nebo právnická osoba nebo osoba zastoupená apod.)",
"– uskutečňovat kontrolu klienta (tj. zjišťovat původ majetku a účel transakce, skutečného majitele právnické osoby apod.)",
"– ověřovat, zda se na klienta nevztahují mezinárodní sankce",
"– před provedením obchodu zjistit, zda je klient tzv. politicky exponovaná osoba",
"– odmítnout uskutečnit obchod v zákonem stanovených případech",
"– uchovávat údaje v požadovaném rozsahu a po určitou dobu",
"– neustále vyhodnocovat, zda obchod nevykazuje znaky podezřelého obchodu",
"– v případě podezřelého obchodu provést odpovídající postup a podat oznámení o podezřelém obchodu a další.",

"Další AML povinnosti je nutno splnit bez ohledu na provedené obchody. Jsou to zejména následující:",

"– obstarat si, schválit a pečlivě uplatňovat tzv. systém vnitřních zásad, postupů a kontrolních opatření a dále hodnocení rizik – rozsáhlý dokument interních směrnic sestaven na míru vašemu podnikání, kterým se musí řídit zaměstnanci a další osoby",
"– ohlásit Finančnímu analytickému úřadu (FAÚ) tzv. kontaktní osobu, která bude s ním zabezpečovat průběžný styk a ohlašovat podezřelé obchody",
"– minimálně jednou ročně uskutečnit školení zaměstnanců v zákonem požadovaném rozsahu a vytvořit o tom záznam",
"– plnit informační povinnost a spolupracovat s FAÚ a dalšími orgány při vyšetřování a další."
        
        
    ],
    "highlightSection": {
        "header": "Na co si dát pozor?",
        "text": [
            "AML je zkratka anglického „Anti Money Laundering“ a používá se v souvislosti s opatřeními, které mají bránit legalizaci výnosů z trestné činnosti (tj. „praní špinavých peněz“) a financování terorismu (CFT - „Combating the Financing of Terrorism“).",
            "AML je zkratka anglického „Anti Money Laundering“ a používá se v souvislosti s opatřeními, které mají bránit legalizaci výnosů z trestné činnosti (tj. „praní špinavých peněz“) a financování terorismu (CFT - „Combating the Financing of Terrorism“)."
        ]
    },
    "bottomText": [
        "AML je zkratka anglického \"Anti Money Laundering\" a používá se v souvislosti s opatřeními, které mají bránit legalizaci výnosů z trestné činnosti (tj. \"praní špinavých peněz\") a financování terorismu (CFT - \"Combating the Financing of Terrorism\"). Často se v této souvislosti uvádí i zkratka KYC (\"Know Your Client\"), která odkazuje na jednu ze základních AML povinností, tedy povinnost identifikovat klienta a získat informace nutné k posouzení, zda nejde o podezřelý obchod.",
        "Tato opatření musí přijímat fyzické osoby nebo společnosti, které vykonávají určité činnosti vyjmenované zákonem (zákon č. 253/2008 Sb.). Kromě bank, spořitelen, pojišťoven, obchodníků s cennými papíry a dalších úvěrových a finančních institucí, jsou to také osoby, které poskytují služby související s virtuálními aktivy (např. kryptoměnami, tokeny apod.), právnické osoby, které spravují majetek investorů, obchodníci s použitým zbožím, zastavárny, obchodníci s nemovitostmi a realitní zprostředkovatelé, faktoringové a inkasní společnosti, daňoví poradci a auditoři, exekutoři, dražebníci nemovitostí, ale i každý podnikatel, který provede obchod v hodnotě 10 000 a více EUR.",
        "Plnění AML povinností kontroluje u většiny povinných osob Finanční analytický úřad (na úvěrové a finanční instituce dohlíží Česká národní banka) a za porušení povinností hrozí citelné tresty.",
        "V některých případech vyžadují i banky nebo obchodníci, kteří sami plní AML povinnosti, důkaz o tom, že povinná osoba má řádně zpracovanou vnitřní dokumentaci stanovenou AML zákonem, a že postupuje v souladu s ním, jinak odmítají například zřídit či vést bankovní účet, nebo uskutečnit obchod."
    ],
    "buttonText": "Musím řešit AML?"
}
