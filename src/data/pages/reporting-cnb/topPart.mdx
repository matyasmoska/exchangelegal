## **Reporting ČNB (prostřednictvím systému SDAT a výkazů ROFOS) – co to je?**

Jedná se o zákonnou informační povinnost stanovenou v čl. 110 (1) nařízení EU č. 231/2013, § 462, § 463 odst. 2 písm. b) a § 475 zákona o investičních společnostech a investičních fondech, dále specifikovanou v § 4 odst. 2 vyhlášky č. 249/2013 Sb., kdy hovoříme o tzv. výkaznictví subjektů zapsaných dle § 15 ZISIF (alternativní fondy).

Jinými slovy řečeno, jedná se o informační povinnost všech alternativních investičních fondů, hlásit určité konrétní informace České národní bance předepsaným způsobem o jejich investiční činnosti.

## **Co se reportuje České národní bance prostřednictvím výkazů ROFOS 36 a 37?**

Ačkoli alternativní investiční fond  nepodléhá dohledu a kontrole ze strany ČNB, i přesto jsou lternativní fondy povinny plnit informační povinnost vůči ČNB. Metody a způsoby výkaznictví ČNB je potřeba neustále sledovat. Rádi Vám pomůžeme nastavit a vyplnit reporting Vašeho alternativního fondu.
 
**Obsahem takového reportu musí být zejména informace o:**
 
- skladbě majetku alternativního fondu s rozlišením druhu věcí, do kterých lze investovat;
- počtu investorů alternativního fondu;
- nejdůležitějších a nejvýznamnějších investičních nástrojích, s nimiž alternativní fond obchoduje;
- nejdůležitějších a nejvýznamnějších expozicích alternativního fondu.
 
Ve vztahu k investorům musí alternativní investiční fond uvést, zdali se sídlo či bydliště investora nachází na území ČR či v zahraničí. Alternativní investiční fondy musí oznamovat i jakoukoli změnu výše uvedeného.

Nemáte pod správou **žádná aktiva**? I toto je třeba reportovat (speciálním způsobem).

## **Hlášení alternativního investičního fondu a výkazy ROFOS 36 a ROFOS 37**
 
Rofos 36 a 37 představují strukturované výkazy, jež alternativní fond podává v rámci reportingu k ČNB prostřednictvím systému SDAT. **S jejich vyplnění Vám rádi poradíme**.

Mnoho subjektů si s vyplněním výkazů ROFOS 37 a ROFOS 37 neví rady a není se čemu divit, bohužel, žádný z těchto výkazů není strukturován způsobem "user-friendly".
 
## **Má alternativní investiční fond povinnost podávat ČNB přes SDAT a ROFOS pravidelný reporting?**
 
Ano, alternativní fond musí reporting podávat k ČNB pravidelně, a to vždy jednou ročně do 31. 1. následujícího roku.
 
## **Jakým způsobem se podává reporting k ČNB?**
 
Reporting k ČNB se podává výhradně elektronicky prostřednictvím systému SDAT, což je aplikace ČNB sloužící pro plnění vykazovací povinnosti. 
 
## **Jak často se zasílá reporting k ČNB?**
 
Alternativní investiční fondy podávají výkazy k ČNB vždy jednou ročně, a to vždy nejpozději do konce měsíce ledna následujícího roku za období, kdy je výkaz podáván. 

## **Jaká je pokuta za nepodání reportingu České národní bance?**

Za nesplnění reportovací povinnosti lze dle § 616 odst. 5 zákona o investičních společnostech a investičních fondech ("**ZISIF**") uložit **pokutu až do 150 000 000 Kč** (150 milionů korun českých). **V praxi jsou ale obvykle ukládány pokuty v řádech vyšších desítek tisíc korun (okolo 50 – 70 tisíc korun českých.**

V případě zanedbání reportovací povinnosti a nekomunikativnosti s Českou národní bankou může být i **alternativní fond vymazán** podle § 506 odst. 1 písm. f) ZISIF **ze seznamu osob vykonávajících správu majetku srovnatelnou s obhospodařováním podle § 15 odst. 1 ZISIF** vedeného Českou národní bankou podle ustanovení § 596 písm. f) téhož zákona.

## **Potřebujete s reportingem ČNB a výkazy ROFOS pomoci?**
 
Neváhejte se na nás obrátit prostřednictvím poptávkového formuláře níže.

## **Kam dál?**

- <a href="https://www.15zisif.cz/alternativni-investicni-fond" target="_blank">Co je to alternativní investiční fond?</a>
- <a href="https://www.15zisif.cz/povinnosti-spravce-fondu" target="_blank">Povinnosti správce fondu</a>
- <a href="https://www.15zisif.cz/zalozeni-alternativniho-fondu-na-klic" target="_blank">Založení alternativního fondu na klíč</a>
- <a href="https://www.15zisif.cz/aml-povinnosti" target="_blank">AML povinnosti</a>
- <a href="https://www.15zisif.cz/priprava-kid-dle-narizeni-priips" target="_blank">Příprava KID dle nařízení PRIIPs</a>
- <a href="https://www.15zisif.cz/investicni-smlouva" target="_blank">Investiční smlouva</a>
- <a href="https://www.15zisif.cz/investicni-strategie" target="_blank">Investiční strategie</a>
- <a href="https://www.15zisif.cz/aktuality" target="_blank">Aktuality</a>
