## **Kdo je politicky exponovaná osoba (PEP)?**

AML zákon, tedy zákon č. 253/2008 Sb. o některých opatřeních proti legalizaci výnosů z trestné činnosti a financování terorismu (dále také jako „**zákon proti praní špinavých peněz**“ nebo „**AML zákon**“) ve svém § 4 odst. 5 stanoví, kdo je to politicky exponovaná osoba, tzv. _politically exposed person_, pro což se vžila zkratka „**PEP**“.

**Tato definice je však poměrně složitá a není z ní na první pohled zřejmé, o jaké osoby se přesně jedná.** (viz zákonnou definici politicky exponované osoby níže).

Z tohoto důvodu Finanční analytický úřad vydal Metodický pokyn č. 7 ze dne 9. 10. 2020, kterým blíže specifikuje osoby, které jsou PEP, v návaznosti na příliš obecné definování pojmu PEP v AML zákoně.

Seznam konkrétních funkcí PEP, který je uvedený v příloze č. 1 Metodického pokynu FAÚ č. 7, obsahuje všechny veřejné funkce, které jsou v České republice považovány za významné a které zakládají status PEP (jedná se o taxativní, tedy uzavřený výčet). Tento seznam je uveřejněn na <a href="https://www.financnianalytickyurad.cz/download/FileUploadComponent-1750233108/1602246025_cs_metodicky-pokyn-c-7-opatreni-vuci-pep-vnitrostatni-seznam-funkci-pep.pdf">webových stránkách FAÚ</a>.

## **Jaké veřejné funkce zakládají status politicky exponované osoby (PEP)?**

Jde-li o vnitrostátní seznam funkcí, které zakládají status PEP, těmito dle Metodického pokynu FAÚ č. 7 jsou:

- **Prezident republiky + vedoucí Kanceláře prezidenta republiky**
- **Předseda vlády**
- **Vedoucí ústředního orgánu státní správy a jeho zástupce (náměstek, státní tajemník):**
    - ministerstvo – ministr, náměstek ministra, náměstek pro řízení sekce, státní tajemník,
    - Český statistický úřad – předseda, místopředsedové,
    - Český úřad zeměměřický a katastrální – předseda, místopředseda,
    - Český báňský úřad – předseda, zástupce předsedy – ředitel sekce báňské správy,
    - Úřad průmyslového vlastnictví – předseda, zástupce,
    - Úřad pro ochranu hospodářské soutěže – předseda, místopředsedové,
    - Správa státních hmotných rezerv – předseda, zástupce,
    - Státní úřad pro jadernou bezpečnost – předsedkyně, ředitelé sekcí,
    - Národní bezpečnostní úřad – ředitel, náměstci ředitele,
    - Energetický regulační úřad – předseda Rady ERÚ, členové Rady ERÚ,
    - Úřad vlády České republiky – vedoucí Úřadu vlády, náměstek pro řízení sekce, státní tajemník,
    - Český telekomunikační úřad – předsedkyně Rady ČTÚ, členové Rady ČTÚ,
    - Úřad pro ochranu osobních údajů – předsedkyně, místopředseda,
    - Rada pro rozhlasové a televizní vysílání – předseda, místopředsedové,
    - Úřad pro dohled nad hospodařením politických stran a politických hnutí – předseda, členové Úřadu,
    - Úřad pro přístup k dopravní infrastruktuře – předseda, místopředseda,
    - Národní úřad pro kybernetickou a informační bezpečnost – ředitel, náměstci,
    - Národní sportovní agentura – předseda, místopředsedové,
- **Člen Parlamentu České republiky**
    - poslanec,
    - senátor,
    - vedoucí Kanceláře Poslanecké sněmovny,
    - vedoucí Kanceláře Senátu,
- **Člen řídícího orgánu politické strany a politického hnutí** – předseda, místopředsedové,
- **Vedoucí představitel územní samosprávy**
    - primátor,
    - náměstek primátora,
    - tajemník magistrátu,
    - ředitel Magistrátu hlavního města Prahy,
    - hejtman,
    - náměstek hejtmana,
    - ředitel krajského úřadu,
    - starosta obce s rozšířenou působností,
- **Soudce nejvyššího soudu, ústavního soudu nebo jiného nejvyššího justičního orgánu, proti jehož rozhodnutí obecně až na výjimky nelze použít opravné prostředky**
    - soudce Ústavního soudu,
    - soudce Nejvyššího správního soudu,
    - soudce Nejvyššího soudu,
    - nejvyšší státní zástupce,
- **Člen bankovní rady centrální banky**
    - guvernér,
    - viceguvernér,
    - člen bankovní rady České národní banky,
- **Vysoký důstojník ozbrojených sil nebo sboru**
    - Policie České republiky – policejní prezident, ředitelé krajských ředitelství Policie České republiky,
    - Generální inspekce bezpečnostních sborů – ředitel,
    - Bezpečnostní informační služba – ředitel,
    - Vojenské zpravodajství – ředitel,
    - Úřad pro zahraniční styky a informace – ředitel,
    - Armáda České republiky – náčelník Generálního štábu Armády České republiky, ředitelé krajských vojenských velitelství,
    - Hradní stráž – velitel,
    - Vojenská kancelář prezidenta republika – náčelník,
- **Člen nebo zástupce člena, je-li jím právnická osoba, statutárního orgánu obchodní korporace ovládané státem – člen představenstva, stejně jako každý další člen správního, řídícího nebo kontrolního orgánu obchodní korporace ve vlastnictví státu (obchodní korporace, v níž Česká republika přímo nebo nepřímo vlastní více jak 50% podíl),**
- **Velvyslanec nebo vedoucí diplomatické mise, anebo fyzická osoba, která obdobnou funkci vykonává nebo vykonávala v jiném státě, v orgánu Evropské unie anebo v mezinárodní organizaci**
    - velvyslanci,
    - generální konzulové,
    - chargé d’affaires,
    - poslanec Evropského parlamentu,
    - člen Evropské komise,
    - soudce Soudního dvora Evropské unie, Evropského soudu pro lidská práva, Mezinárodního soudního dvora, Mezinárodního trestního soudu nebo jiného mezinárodního soudu,
    - zástupce České republiky v Evropské centrální bance, Evropském účetním dvoru, Radě Evropy, NATO, OSN (včetně jejích fondů, programů, přidružených organizací a specializovaných agentur, např. IMF, UNESCO, WTO apod.), OECD, WTO, EUROPOL, MOV, OBSE apod.


## **Vystačím si při zjišťování statusu PEP pouze s AML zákonem, anebo musím postupovat dle Metodického pokynu FAÚ?**

**Nevystačíte, pro 100% zjištění statusu PEP Vám pouze AML zákon postačovat nebude a budete muset postupovat i dle výše uvedeného Metodického pokynu FAÚ.**

Je to proto, že zákonná definice politicky exponované osoby dle § 4 odst. 5 AML zákona stanoví pouze **velmi obecnou definici** a toliko **demonstrativní**, nikoli taxativní (úplný) výčet veřejných funkcí, která zakládají status PEP.

**Dle AML zákona se politicky exponovanou osobou rozumí:**

> _a) fyzická osoba, která je nebo byla ve významné veřejné funkci s celostátním nebo regionálním významem, jako je **zejména** hlava státu, předseda vlády, vedoucí ústředního orgánu státní správy a jeho zástupce (náměstek, státní tajemník), člen parlamentu, člen řídícího orgánu politické strany, vedoucí představitel územní samosprávy, soudce nejvyššího soudu, ústavního soudu nebo jiného nejvyššího justičního orgánu, proti jehož rozhodnutí obecně až na výjimky nelze použít opravné prostředky, člen bankovní rady centrální banky, vysoký důstojník ozbrojených sil nebo sboru, člen nebo zástupce člena, je-li jím právnická osoba, statutárního orgánu obchodní korporace ovládané státem, velvyslanec nebo vedoucí diplomatické mise, anebo fyzická osoba, která obdobnou funkci vykonává nebo vykonávala v jiném státě, v orgánu Evropské unie anebo v mezinárodní organizaci,_
>
> _b) fyzická osoba, která je_
>
> _1. osobou blízkou k osobě uvedené v písmenu a),_
>
> _2. společníkem nebo skutečným majitelem stejné právnické osoby, popřípadě svěřenského fondu, jako osoba uvedená v písmenu a), nebo je o ní povinné osobě známo, že je v jakémkoli jiném blízkém podnikatelském vztahu s osobou uvedenou v písmenu a), nebo_
>
> _3. skutečným majitelem právnické osoby, popřípadě svěřenského fondu, o kterých je povinné osobě známo, že byly vytvořeny ve prospěch osoby uvedené v písmenu a)._

**Je proto dobré pamatovat na to, že dle § 4 odst. 5 písm. b) bodu 1 AML zákona je PEP také každá osoba blízká osobě uvedené v Metodickém pokynu FAÚ č. 7.**

Totéž platí o společníkovi nebo skutečném majiteli stejné právnické osoby (resp. svěřenského fondu) jako osoba uvedená v Metodickém pokynu FAÚ č. 7, či osobě, jež je v jakémkoli jiném blízkém podnikatelském vztahu s osobou uvedenou v Metodickém pokynu FAÚ č. 7.

Stejně tak dle bodu 3 § 4 odst. 5 písm. b) AML zákona je PEP i skutečný majitel právnické osoby (resp. svěřenského fondu), o kterých je Vám (jakožto povinné osobě) známo, že byly vytvořeny **ve prospěch** osoby uvedené v Metodickém pokynu FAÚ č. 7.


## **Existuje nějaký veřejný seznam politicky exponovaných osob (PEP)?**

Bohužel nikoli, žádný veřejně přístupný seznam politicky exponovaných osob, tzv. PEP, neexistuje.

Z toho důvodu je nutno skutečnost, zda klient je nebo není PEP, **zjišťovat vždy před uskutečněním obchodu nebo před navázáním obchodního vztahu** a tuto informaci aktualizovat v době jeho trvání resp. při každém kontaktu s klientem. Tato povinnost se vztahuje na všechny povinné osoby, které identifikují svého klienta.

**Existuje několik možných přístupů.**

Povinnost zjišťovat, zda je klient PEP, je nezbytné plnit průkazně, a vždy o tom vyhotovit záznam. Postupy pro zjišťování této skutečnosti jsou nevyhnutelnou součástí každého systému vnitřních zásad.

## **Jaký je správný postup při zjišťování statusu politicky exponovaných osob (PEP)?**




## **Zjistil jsem, že klient je PEP, jak mám dál postupovat?**

| AML povinnost                               	| Lhůta pro její splnění                                               	| Sankce za nesplnění povinnosti 	|
|---------------------------------------------	|----------------------------------------------------------------------	|--------------------------------	|
| pověření člena statutárního orgánu          	| do 60 dnů                                                            	| až 1 000 000 Kč                	|
| vypracování systému vnitřních zásad         	| do 60 dnů                                                            	| až 1 000 000 Kč                	|
| vypracování hodnocení rizik                 	| do 60 dnů                                                            	| až 1 000 000 Kč                	|
| určení kontaktní osoby a její nahlášení FAÚ 	| do 60 dnů                                                            	| až 1 000 000 Kč                	|
| provedení AML školení spolpracujících osob  	| před zařazením na pracovní místo<br />(následně alespoň jednou ročně)	| až 5 000 000 Kč                	|


## **AML povinnosti (detailněji)**

- uskutečňovat identifikaci klienta dle systému vnitřních zásad a hodnocení rizik (to může být fyzická nebo právnická osoba nebo osoba zastoupená apod.)
- uskutečňovat kontrolu klienta dle systému vnitřních zásad a hodnocení rizik (tj. zjišťovat původ majetku a účel transakce, skutečného majitele právnické osoby apod.)
- ověřovat, zda se na klienta nevztahují mezinárodní sankce
- před provedením obchodu zjistit, zda je klient tzv. PEP (politicky exponovaná osoba)
- odmítnout uskutečnit obchod v zákonem stanovených případech
- uchovávat údaje v požadovaném rozsahu a po určitou dobu
- neustále vyhodnocovat, zda obchod nevykazuje znaky podezřelého obchodu
- v případě podezřelého obchodu provést odpovídající postup a podat OPO (oznámení o podezřelém obchodu) a další.

Další AML povinnosti je nutno splnit bez ohledu na provedené obchody. Jsou to zejména následující:

- obstarat si, schválit a pečlivě uplatňovat tzv. systém vnitřních zásad, postupů a kontrolních opatření a dále hodnocení rizik – rozsáhlý dokument interních směrnic sestaven na míru vašemu podnikání, kterým se musí řídit zaměstnanci a další osoby
- ohlásit Finančnímu analytickému úřadu (FAÚ) tzv. kontaktní osobu, která bude s ním zabezpečovat průběžný styk a ohlašovat podezřelé obchody
- minimálně jednou ročně uskutečnit školení zaměstnanců v zákonem požadovaném rozsahu a vytvořit o tom záznam
- plnit informační povinnost a spolupracovat s FAÚ a dalšími orgány při vyšetřování a další.


## **Na koho se AML povinnosti vztahují?**

AML povinnosti se vztahují na subjekty vyjmenované v § 2 AML zákona – jedná se o tzv. **povinné osoby**. Jsou to podnikající nebo nepodnikající osoby (fyzické nebo právnické), které jako součást svého podnikání nabízí například následující služby:

- obchodování s nemovitostmi,
- poskytování směnárenských služeb,
- poskytování účetních služeb a daňového poradenství,
- zprostředkování úvěrů a pojištění
- poskytování platebních služeb,
- provozování sázkových her v kasinu,
- obchod s použitím zbožím vč. autobazarů,
- poskytování sídla jiné právnické osobě,
- zakládání právnických osob za účelem prodeje,
- správa majetku způsobem srovnatelným s obhospodařováním investičního fondu (osoby registrované dle ustanovení § 15 ZISIF),
- poskytování služeb spojených s virtuálním aktivem.

**Nejste si jisti, zda jste povinnou osobou a zda se na vás vztahují AML povinnosti? <a href="https://www.amlsolutions.cz/kontakty">Obraťte se na nás!</a>**
