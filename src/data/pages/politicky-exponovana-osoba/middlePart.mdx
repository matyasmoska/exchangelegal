## **Jaký je správný postup při zjišťování statusu politicky exponovaných osob (PEP)?**

**Zda je klient PEP, lze zjistit:**

a) vlastním šetřením na internetu s využitím vnitrostátního seznamu funkcí PEP (viz výše),
b) využitím placených systémů pro kontrolu a vyhledávání „rizikových“ klientů a PEP klientů, které jsou založeny na informacích z veřejných zdrojů,
c) písemným prohlášením klienta při identifikaci na počátku obchodu/obchodního vztahu; v tomto případě je nezbytné klienta dostatečně seznámit s významem tohoto pojmu ve smyslu AML zákona a současně ho zavázat (např. ve všeobecných smluvních podmínkách) i k oznámení případné změny, pokud by nastala v době trvání obchodního vztahu,

**Pozor:** podle Metodického pokynu FAÚ č. 7 ze dne 9. 10. 2020 **nepostačuje využití pouze jednoho způsobu zjišťování PEP**, tedy např. využití písemného prohlášení klienta. Výsledek z procesu zjišťování klienta PEP by měl být co nejvíce důvěryhodný, proto FAÚ doporučuje, aby výše uvedené způsoby zjišťování PEP byly v praxi kombinovány. Povinná osoba by se, v souladu s hodnocením rizik, neměla vždy spoléhat pouze na informace poskytnuté samotným klientem, ale měla by se snažit využít i jiný informační zdroj, což platí zejména u rizikových PEP.
       
