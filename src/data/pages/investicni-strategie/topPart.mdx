## **Co je investiční strategie?**

Každý fond musí mít v rámci nakládání se svěřeným majetkem připravenou **investiční strategii**. Investiční strategie musí být určena předem, musí být určitá a musí zavazovat správce, aby podle ní spravoval (obhospodařoval) majetek ve fondu. Je nutné si uvědomit, že investiční aktivita je službou pro investory, kteří vkládají majetek do fondu.

Správce takovou činnost provádí právě na základě investiční strategie.

## **Co obsahuje investiční strategie?**

Investiční strategií se dle zákona rozumí způsob investování minifondu.

**Investiční strategie by měla obsahovat zejména:**

- **druhy věcí, které mohou být nabyty do jmění fondu**, např. druh cenných papírů nebo druh dluhopisů,
- **investiční limity**, které je nutno dodržovat ve vztahu k věcem uvedeným výše,
- údaj o tom, zda fond **kopíruje či sleduje nějaký index** a jeho popis; 
- údaj o určitém **hospodářském odvětví, oblasti nebo části trhu**, ve kterých fond koncentruje své investice;
- **možnosti a limity zajištění** nebo záruky a způsob jejich uplatnění;
- údaj o **technikách k obhospodařování fondu** a možnosti a limity jejich používání;
- pravidla **využití pákového efektu**;
- uvedení **investičního horizontu** či popis rizik;
- a další.

**Rádi Vám pomůžeme při přípravě investiční strategie u Vašeho minifondu nebo Vám rádi pomůžeme vylepšit tu stávající.**

