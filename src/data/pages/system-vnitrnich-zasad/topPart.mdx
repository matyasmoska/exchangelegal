**Jste-li povinnou osobou podle zákona č. 253/2008 Sb. o některých opatřeních proti legalizaci výnosů z trestné činnosti a financování terorismu (nebo také „zákon proti praní špinavých peněz“ nebo „AML zákon“), vztahuje se na Vás <u>povinnost opatřit a používat tzv. systém vnitřních zásad, postupů a kontrolních opatření</u>. Tuto povinnost stanovuje AML zákon ve svém ustanovení § 21. Dle ustanovení § 21a AML zákona (č. 253/2008 Sb.) musí být součástí systému vnitřních zásad io tzv. Hodnocení rizik.**

**Systém vnitřních zásad a Hodnocení rizik je souborem všech Vašich AML povinností dle AML zákona s uvedenými návody a postupy, jak které AML povinnosti přesně plnit. Jedná se o rozsáhlý „manuál“, který – pokud je kvalitně vypracován a Vaši zaměstnanci jsou řádně vyškoleni a bezpodmínečně se jím řídí – zaručí, že všechny Vaše <u>AML povinnosti</u> v oblasti potírání praní špinavých peněz budou řádně a průkazně splněny.**

**Zákon jim za tímto účelem ukládá plnit tzv. <u>AML povinnosti</u> (AML = Anti-Money-Laundering = proti praní špinavých peněz).**

**Tyto povinnosti stanovuje zákon č. 253/2008 Sb. o některých opatřeních proti legalizaci výnosů z trestné činnosti a financování terorismu (nebo také „zákon proti praní špinavých peněz“ nebo „AML zákon“).**

## **Co jsou AML povinnosti**

AML povinnosti jsou povinnosti, které vznikají speciálním typům subjektů podle následujících právních předpisů:

- Zákon „proti praní špinavých peněz“ č. 253/2008 Sb. o některých opatřeních     proti legalizaci výnosů z trestné činnosti a financování terorismu
- zákon č. 69/2006 Sb. o provádění mezinárodních sankcí
- přímo použitelné předpisy EU platných pro ČR
- podzákonné vyhlášky a další přepisy (vyhl. č. 67/2018 Sb., sdělení ČNB     ze dne 26.5.2009, nařízení vlády č. 210 ze dne 28. května 2008 a jiné).

V případě, že se také na vás vztahuje zákon „proti praní špinavých peněz“, plnění AML povinností musí být součástí vašeho podnikání. Je nezbytné je plnit při každém obchodu, který provedete. AML povinnosti není možno je splnit zpětně.

## **Na koho se AML povinnosti vztahují**

AML povinnosti se vztahují na subjekty vyjmenované v § 2 AML zákona – jedná se o tzv. **povinné osoby**. Jsou to podnikající nebo nepodnikající osoby (fyzické nebo právnické), které jako součást svého podnikání nabízí například následující služby:

- obchodování s nemovitostmi,
- poskytování směnárenských služeb,
- poskytování účetních služeb a daňového poradenství,
- poskytování platebních služeb,
- provozování sázkových her v kasinu,
- obchod s použitím zbožím vč. autobazarů,
- poskytování sídla jiné právnické osobě,
- zakládání právnických osob za účelem prodeje,
- poskytování služeb spojených s virtuálním aktivem.

**Nejste si jisti, zda jste povinnou osobou a zda se na vás vztahují AML povinnosti? Obraťte se na nás!**

## **Příklady nejdůležitějších AML povinností**

Jste-li povinnou osobou, při provádění obchodů (s přihlédnutím na jejich parametry), mimo jiné, musíte plnit následující AML povinnosti:

- uskutečňovat identifikaci klienta (to může být fyzická nebo právnická osoba nebo osoba zastoupená apod.)
- uskutečňovat kontrolu klienta (tj. zjišťovat původ majetku a účel transakce, skutečného majitele právnické osoby apod.)
- ověřovat, zda se na klienta nevztahují mezinárodní sankce
- před provedením obchodu zjistit, zda je klient tzv. politicky exponovaná osoba
- odmítnout uskutečnit obchod v zákonem stanovených případech
- uchovávat údaje v požadovaném rozsahu a po určitou dobu
- neustále vyhodnocovat, zda obchod nevykazuje znaky podezřelého obchodu
- v případě podezřelého obchodu provést odpovídající postup a podat     oznámení o podezřelém obchodu a další.

Další AML povinnosti je nutno splnit bez ohledu na provedené obchody. Jsou to zejména následující:

- obstarat si, schválit a pečlivě uplatňovat tzv. systém vnitřních zásad, postupů a kontrolních opatření a dále hodnocení rizik – rozsáhlý dokument interních směrnic sestaven na míru vašemu podnikání, kterým se musí řídit zaměstnanci a další osoby
- ohlásit Finančnímu analytickému úřadu (FAÚ) tzv. kontaktní osobu, která bude s ním zabezpečovat průběžný styk a ohlašovat podezřelé obchody
- minimálně jednou ročně uskutečnit školení zaměstnanců v zákonem požadovaném rozsahu a vytvořit o tom záznam
- plnit informační povinnost a spolupracovat s FAÚ a dalšími orgány při vyšetřování a další.

