**Jste-li povinnou osobou podle zákona č. 253/2008 Sb. o některých opatřeních proti legalizaci výnosů z trestné činnosti a financování terorismu (nebo také „zákon proti praní špinavých peněz“ nebo „AML zákon“), vztahuje se na Vás <u>povinnost opatřit a používat tzv. Systém vnitřních zásad, postupů a kontrolních opatření</u>.**

Tuto povinnost stanovuje AML zákon ve svém ustanovení § 21. Dle ustanovení § 21a AML zákona musí být součástí Systému vnitřních zásad i tzv. <a href="https://www.amlsolutions.cz/hodnoceni-rizik">Hodnocení rizik</a>

**Systém vnitřních zásad a Hodnocení rizik je souborem všech Vašich AML povinností dle AML zákona s jednoznačně uvedenými návody a postupy, jak jednotlivé AML povinnosti přesně plnit. Jedná se o rozsáhlý „manuál“, který – pokud je kvalitně vypracován a Vaši zaměstnanci jsou řádně vyškoleni a bezpodmínečně se jím řídí – zaručí, že všechny Vaše <a href="https://www.amlsolutions.cz/aml-povinnosti">AML povinnosti</a> v oblasti potírání praní špinavých peněz budou řádně a průkazně splněny.**


## **Co je systém vnitřních zásad?**

- systém vnitřních zásad je dokument interního charakteru, který se nezveřejňuje.

- systém vnitřních zásad je rozsáhlý soubor interních směrnic, postupů a dalších nástrojů (formuláře, seznamy osob a další), které jednoznačně stanovují přesné AML postupy a procesy pro Vaši společnost a Vaše zaměstnance. Jeho povinnou součástí je taktéž Hodnocení rizik.

- cílem systému vnitřních zásad je zajistit, aby veškeré jednání Vaší společnosti bylo plně v souladu s AML zákonem a aby Vaši klienti nezneužívali Vaše služby či produkty k praní „špinavých peněz“.

- systém vnitřních zásad je nutno pravidelně aktualizovat a tyto změny oznamovat Finančnímu analytickému úřadu či České národní bance a taktéž o něm a o jeho změnách pravidelně provádět <a href="https://www.amlsolutions.cz/aml-skoleni-a-metodika">školení zaměstnanců</a> a dalších spolupracujících osob, a to **nejméně jedenkrát v průběhu 12 kalendářních měsíců**.


## **Postup při přípravě systému vnitřních zásad:**

1. určení typu povinné osoby u konkrétního subjektu
2. vypracování hodnocení rizik dle typů produktů a nabízených služeb
3. návrh a zapracování všech v praxi používaných postupů a procesů v rámci povinné osoby a AML procedur
4. odeslání systému vnitřních zásad FAÚ či ČNB (stanoví-li tak zákon)
5. pravidelná aktualizace systému vnitřních zásad a oznámení změny FAÚ či ČNB


## **Kdo musí písemně zpracovat systém vnitřních zásad?**

| Typ povinné osoby                                                                                                 	| Písemně zpracovaný systém vnitřních zásad včetně hodnocení rizik 	|
|-------------------------------------------------------------------------------------------------------------------	|---------------------------------------------------------------------------------------	|
| úvěrová instituce                                                                                                 	| ANO*                                                                                  	|
| finanční instituce                                                                                                	| ANO*                                                                                  	|
| provozovatel hazardní hry                                                                                         	| ANO*                                                                                  	|
| realitní zprostředkovatel, dražebník, osoba obchodující s nemovitostmi                                            	| ANO*                                                                                  	|
| osoba poskytující služby spočívající v zakládání právnických osob nebo svěřenských fondů, poskytování sídla apod. 	| ANO*                                                                                  	|
| osoba poskytující služby spojené s virtuálním aktivem                                                             	| ANO*                                                                                  	|

*Ledaže v oblastech činnosti dle AML zákona nezaměstnává další osoby ani pro ni nejsou další osoby činné jinak než v základním pracovněprávním vztahu, případně smluvně vykonává činnost podléhající působnosti tohoto zákona pouze pro jednu jinou povinnou osobu.

## **Kdo a kam musí systém vnitřních zásad ve lhůtě 60 dnů zaslat?**

| Typ povinné osoby                                                     	| FAÚ 	| ČNB 	|
|-----------------------------------------------------------------------	|-----	|-----	|
| Úvěrová instituce                                                     	| X   	|     	|
| Platební instituce                                                    	| X   	|     	|
| Poskytovatel platebních služeb malého rozsahu (PPSMR)                 	| X   	|     	|
| Instituce elektronických peněz (EMI)                                  	| X   	|     	|
| Vydavatel elektronických peněz malého rozsahu                         	| X   	|     	|
| Osoba oprávněná k provádění nebo zprostředkování poštovních služeb      | X   	|     	|
| Provozovatel hazardní hry                                              	| X   	|     	|
| Směnárny                                                              	| X   	|     	|
| Pojišťovací zprostředkovatel                                          	| X   	|     	|
| Zprostředkování spoření, leasingu, záruk, úvěrů nebo peněžních půjček 	| X   	|     	|
| Alternativní fond dle § 15 ZISIF                                      	|     	| X*  	|
| Investiční společnost                                                 	|     	| X   	|
| Fond kvalifikovaných investorů (FKI)                                  	|     	| X   	|
| Obchodník s cennými papíry (OCP)                                      	|     	| X   	|
| Organizátor trhu s investičními nástroji                               	|     	| X   	|
| Penzijní společnost                                                   	|     	| X   	|


*Alternativní fond dle § 15 ZISIF, ačkoli nepodléhá dohledu ČNB, má povinnost jakožto finanční instituce zaslat písemně zpracovaný systém vnitřních zásad ČNB, která jej následně přepošle FAÚ; jedná se pravděpodobně o důsledek chybné transpozice V. AML směrnice

## **Jaké osoby musí Systém vnitřních zásad vypracovat a důsledně používat?**

Povinnost vypracovat tzv. Systém vnitřních zásad se vztahuje na všechny osoby vyjmenované v § 2 AML zákona – jedná se o tzv. **povinné osoby**. Jsou to podnikající nebo nepodnikající osoby (fyzické nebo právnické), které jako součást svého podnikání nabízí například následující služby:

- obchodování s nemovitostmi,
- poskytování směnárenských služeb,
- poskytování účetních služeb a daňového poradenství,
- poskytování platebních služeb,
- provozování sázkových her v kasinu,
- obchod s použitím zbožím (včetně autobazarů) nebo přijímání věcí do zástavy,
- obchod s dluhy nebo pohledávkami,
- poskytování sídla jiné právnické osobě,
- zakládání právnických osob za účelem prodeje,
- poskytování služeb spojených s virtuálním aktivem.

**Nejste si jisti, zda jste povinnou osobou a zda se na vás vztahují AML povinnosti? Zjistěte to <a href="https://www.amlsolutions.cz/potrebuji-aml">zde</a> anebo se <a href="https://www.amlsolutions.cz/kontakty">obraťte</a> na nás!**

Některé povinné osoby však nemusí Systém vnitřních zásad vypracovat v písemné podobě, nicméně jsou povinny zavést a uplatňovat veškeré postupy k důslednému plnění AML povinností. Praxe však ukázala, že <u>písemné</u> zpracování Systému vnitřních zásad je z hlediska plnění AML povinností nejvhodnější.

## **Povinné náležitosti aneb co by měl kvalitní Systém vnitřních zásad obsahovat**

Kvalitní a profesionální Systém vnitřních zásad by měl především splňovat veškeré obsahové požadavky uvedené v ustanovení § 21 AML zákona a příslušných metodických pokynech Finančního analytického úřadu. Vyjma toho by měl:

- poskytovat dostatečné a kvalitní nástroje k tomu, aby byla povinná osoba v případě kontroly schopna splnění svých AML povinností náležitě prokázat,
- obsahovat postupy dle uznávaných standardů (seznam uznávaných standardů publikuje např. FATF, ČNB a FAÚ),
- být napsán co nejpřesněji a nejsrozumitelněji pro osoby, které ho budou používat (bez nejednoznačných formulací),
- být dostatečně flexibilní (počítat s fluktuací zaměstnanců, změnami v počtu provozoven apod.), aby jej nebylo potřeba často měnit a následně organizovat školení,
- být sestaven tak, aby v co nejmenší možné míře zatěžoval klienty a zaměstnance.

## **Jak a kde obstarat kvalitní Systém vnitřních zásad?**

Nejvhodnější a zároveň cenově nejvýhodnější je obrátit se na odborníka. V rámci AML solutions připravujeme vysoce kvalitní a profesionální Systémy vnitřních zásad pro podnikatele i nepodnikatele na každodenní bázi a v tomto oboru máme bohaté zkušenosti.

Sestavit Systém vnitřních zásad není úkol vhodný pro řadové zaměstnance, jelikož tito nemohou disponovat znalostmi a zkušenostmi, které jsou k vypracování Systému vnitřních zásad nezbytně nutné:

- hlubokou znalost postupů při prevenci praní špinavých peněz,
- specializované informace z oblasti mezinárodních FATF standardů v boji proti praní špinavých peněz,
- praxi a zkušenosti v tom, co kontrolní orgány FAÚ a ČNB od Systému vnitřních zásad očekávají,

Jelikož je Systém vnitřních zásad dokument interního charakteru a obsahuje často také osobní údaje a další citlivé informace, většinou jej společnosti neuveřejňují a nesdílí.
