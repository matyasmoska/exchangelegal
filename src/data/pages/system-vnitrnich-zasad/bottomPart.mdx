## **Systémové řešení: Systém vnitřních zásad od AML solutions**

Centrálním bodem všech vašich AML povinností je již zmíněný systém vnitřních zásad. Tento obsáhlý interní předpis technické povahy, který musí povinné osoby obstarat v písemné podobě, schválit ho a uplatňovat v praxi, by měl obsahovat postupy a opatření nastavené tak, aby byly pokryty všechny vaše AML povinnosti (včetně mezinárodních sankcí, ochrany osobních údajů apod.).

Jinými slovy řečeno, budou-li Vaši zaměstnanci řídit správně vypracovaným a kvalitním systémem vnitřních zásad, měly by být všechny vaše AML povinnosti řádně a průkazně splněny, a to bez dodatečných nákladů.

AML solutions se přípravou profesionálních systému vnitřních zásad zabývá již několik let. Soustředíme se zejména subjekty střední velikosti v různých oborech podnikání.

## **Kontrola plnění AML povinností**

Plnění AML povinností s náležitou pečlivostí hlídá FAÚ a v některých případech také Česká národní banka nebo Česká obchodní inspekce. Pravděpodobnost kontroly se zvyšuje v následujících případech:

- některé z AML povinností doposud nebyly splněny vůbec (např.     neohlášená kontaktní osoba) nebo byly splněny chybně nebo se zpožděním
- doposud nebyly ohlášeny žádné podezřelé obchody
- některý z vašich klientů se stane předmětem šetření pro podezření z praní špinavých peněz a tento klient využíval vašich služeb.

V případě, že povinná osoba neplní AML povinnosti, vznikají následující rizika:

- pokuta až do výše 130 000 000 Kč
- podnikání se stává přitažlivé pro „práče peněz“
- poškození dobrého jména před klienty a partnery
- tohoto nedostatku může využít konkurence a upozornit úřady
- možnost vzniku podezření z napomáhání při praní peněz (buď záměrného nebo z nedbalosti)

Závažný problém může nastat nejen při kontrole ale zejména, ale také v případě, že bude u vašeho klienta odhaleno, že k praní svých „špinavých peněz“ používal vaše podnikání právě díky zanedbáním na vaší straně.

**Pozor: Pokud fyzická osoba, která je statutárním orgánem nebo členem statutárního nebo jiného orgánu povinné osoby, nebo její zaměstnanec nebo spolupracující fyzická osoba (a v některých případech i zástupce) způsobí, že se povinná osoba dopustí přestupku, může být takové fyzické osobě uložena pokuta až 100 000 Kč nebo zákaz činnosti. Takto může být uložen i zákaz výkonu funkce člena statutárního orgánu jakékoli povinné osoby a výkonu práce vedoucího zaměstnance u jakékoli povinné osoby.**

## **Příklady některých sankcí za nesplnění AML povinností**

- **Neprovedení identifikace a kontroly klienta, neuložení údajů po dobu 10 let** – pokuta až 10 000 000 Kč. Při závažném, opakovaném nebo soustavném páchání podstatné zvýšení pokuty a/nebo zákaz činnosti;
- **Uzavření obchodu či obchodního vztahu s klientem, kterého se nepodařilo identifikovat** – pokuta až 10 000 000 Kč. Při závažném, opakovaném nebo soustavném páchání podstatné zvýšení pokuty a/nebo zákaz činnosti;
- **Neoznámení kontaktní osoby FAÚ v zákonem určených případech** – pokuta až 1 000 000 Kč za neoznámení kontaktní osoby, neoznámení změn, anebo opožděné oznámení; 
- **Neproškolení zaměstnanců** – pokuta až 5 000 000 Kč. Při závažném, opakovaném nebo soustavném páchání podstatné zvýšení pokuty a/nebo zákaz činnosti;
- **Neoznámení podezřelého obchodu** – pokuta až 5 000 000 Kč. Při závažném, opakovaném nebo soustavném páchání podstatné zvýšení pokuty a/nebo zákaz činnosti;
- **Nezavedení a  nepoužívání preventivních AML/ CFT opatření** – pokuta až 5 000 000 Kč;
- **Neurčení pověřené osoby (jednoho z členů statutárního orgánu zodpovědného za AML/CFT činnosti)** – pokuta až 1 000 000 Kč. Při závažném, opakovaném nebo soustavném páchání podstatné zvýšení pokuty a/nebo zákaz činnosti;
- **Nevypracování písemného systému vnitřních zásad a hodnocení rizik, nezaslání FAÚ / ČNB ve stanovených případech** – pokuta až 1 000 000 Kč. za nevypracování, neoznámení změn, neodstranění nedostatků ve stanovené lhůtě nebo nepodání písemné informace o způsobu odstranění  nedostatků; za nevypracování hodnocení rizik ve stanoveném rozsahu nebo lhůtě a za jeho neaktualizování;
- **Ignorování nesrovnalosti v evidenci skutečných majitelů** – pokuta až 100 000 Kč za neupozornění klienta na nesrovnalost v evidenci. Pokuta až 1 000 000 Kč za neoznámení neodstraněné nesrovnalosti soudu. Pokuta až  200 000 Kč  za ignorování pokynu FAÚ neupozorňovat klienta na nesrovnalost, nebo až 1 000 000 Kč, pokud ignorování znemožnilo zajistit výnos z trestné činnosti, anebo umožnilo financování terorismu;
- **Neodložení splnění příkazu klienta** – pokuta až 1 000 000 Kč za neodložení o 24 hodin, pokud hrozí nebezpečí, že splněním příkazu by mohlo být zmařeno nebo podstatně ztíženo zajištění výnosu z trestné činnosti nebo prostředků k financování terorismu. Pokuta až 10 000 000 Kč za ignorování příkazu FAÚ k prodloužení odkladu nebo zajištění majetku;
- **Porušení mlčenlivosti povinnou osobou (nebo zaměstnancem povinné osoby)** – Pokuta  až 200 000 Kč o za porušení mlčenlivosti o skutečnostech týkajících se oznámení a šetření podezřelého obchodu a úkonů učiněných FAÚ, nebo až 1 000 000 Kč, pokud porušení znemožnilo zajistit výnos z trestné činnosti, anebo umožnilo financování terorismu. 


## **Výjimka z plnění AML povinností**

AML zákon připouští také přidělení výjimky – v případě, že předmětnou činnost vykonáváte pouze v omezené míře a jako doplňkovou. V případě, že je povinné osobě výjimka udělena, zákon proti praní špinavých peněz se na ni až na několik málo ustanovení nevztahuje.

O výjimku je nutno požádat FAÚ a náležitě prokázat splnění několika podmínek, což bývá často komplikované.
