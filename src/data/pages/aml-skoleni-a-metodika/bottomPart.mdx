## **AML školení a metodika**

Ustanovení § 23 zákona č. 253/2008 Sb., o některých opatřeních proti legalizaci výnosů z trestné činnosti a financování terorismu, v účinném znění (dále také jako „**AML zákon**“) stanoví všem povinným osobám – vyjma dalších <a href="https://www.amlsolutions.cz/aml-povinnosti">AML povinností</a> – taktéž **povinnost provádět pravidelně tzv. AML školení**.

Povinnost pravidelně provádět AML školení se vztahuje na všechny povinné osoby a je určeno všem zamětnancům těchto povinných osob, kteří se mohou při výkonu své pracovní činnosti setkat s podezřelými obchody.

Pozor: pravidelně proškolit je nutno taktéž osoby, které s povinnou osobou spolupracují i jinak než na základě pracovní smlouvy, a to v případě, že se tyto osoby mohou při výkonu své činnosti setkat s podezřelými obchody.

Shrnutí:

**AML školení je standardizované školení pro povinné osoby, jehož obsah a povinné náležitosti stanoví AML zákon**

## **AML školení musí povinně absolvovat:**

- všichni zaměstnanci povinné osoby, kteří se mohou při pracovní činnosti setkat s podezřelými obchody
- všechny spolupracující osoby, které se mohou při pracovní činnosti setkat s podezřelými obchody

a to vždy před nástupem na danou pracovní pozici a následně minimálně jednou v průběhu 12 kalendářních měsíců.

## **AML školení musí zahrnovat především:**

- typologii a znaky podezřelých obchodů,
- požadavky stanovené povinnou osobou pro provádění identifikace a kontroly klienta,
- postupy pro zjišťování rizikových faktorů klienta,
- postupy při zjištění podezřelého obchodu.

AML zákon dále stanoví povinnost obsah AML školení průběžně doplňovat a aktualizovat.

Navíc je nutno o účasti a obsahu AML školení vést řádně evidenci, a to nejméně po dobu 5 let od jeho konání.

## **Jak často je nutno AML školení provádět?**

AML zákon stanoví, že povinná osoba provede AML školení **nejméně jedenkrát v průběhu 12 kalendářních měsíců**, a to všech svých zaměstnanců (a dalších spolupracovníků), kteří se mohou při výkonu své pracovní činnosti setkat s podezřelými obchody, a dále, že zajistí AML školení u všech zaměstnanců (a dalších spolupracovníků) před zařazením na takováto pracovní místa.

V praxi to tedy znamená, že AML školení musíte provádět minimálně jedenkrát ročně, nicméně v případě, že zaměstnáte nového pracovníka na pracovní místo, kde je možno se setkat s podezřelými obchody, je třeba takovoutu osobu proškolit **ještě před zařazením (nástupem) na toto místo**.

## **Jaká je pokuta za neprovedení AML školení?**

Za to, že povinná osoba nezajistí proškolení zaměstnanců a spolupracujících osob podle § 23 AML zákona lze uložit pokutu do 5.000.000,- Kč.

## **Absence AML školení – riziko neplnění dalších AML povinností**

V případě, že povinná osoba neprovádí pravidelně AML školení dle zákona, významně se zvyšuje riziko, že nebude řádně plnit své AML povinnosti, v důsledku čehož vznikají další sekundární rizika:

- pokuta až do výše 130 000 000 Kč,
- podnikání se stává přitažlivé pro „práče peněz“,
- poškození dobrého jména před klienty a obchodními partnery,
- tohoto nedostatku může využít konkurence a upozornit úřady,
- možnost vzniku podezření z napomáhání při praní peněz (buď úmyslného nebo z nedbalosti).

## **Nevíte si s AML školením rady? Neváhejte se na nás obrátit**

**V AML solutions máme s AML školením bohaté zkušenosti a AML školení a komplexní metodiku poskytujeme všem typům povinných osob se zvláštním zaměřením na minifondy a osoby poskytující služby spojené s virtuálním aktivem.**
